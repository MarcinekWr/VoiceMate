WPROWADZENIE
Wydany w roku 2005 skrypt " Wypisy do przedmiotu Propedeutyka
i historia medycyny", zawierający pewne " niezmienniki" z przedmiotu,
zakładający również, że młodzież studiująca, przynosi z sobą szereg
wiadomości / przykładowo z historii starożytnej, polskiej czy biologii/, wymaga
poszerzenia o brakujące elementy, a także o wybrane treści z filozofii medycyny.
Zrodziła się idea wydania zwięzłego podręcznika z propedeutyki i historii
medycyny / filozoficznie ujętej zgodnie z założeniami szkoły Władysława
Szumowskiego/, którą stara się kontynuować piszący te słowa. Stąd zmiany w
porównaniu z wypisami, pewne uzupełnienia i zrezygnowanie z mniej
przydatnych treści.
Rozdział I, Propedeutyka i historia medycyny, po krótkim przedstawieniu
medycyny najszerzej pojętej, jako przedmiot nauk przyrodniczych i jako zawód,
koncentruje się na terminologii najważniejszych wybranych jednostkach
chorobowych w zakresie medycyny klinicznej. Temat ten, mimo oczywistej
trudności opanowania terminologii polskiej i łacińskiej i wybranych nielicznych
terminów w językach obcych /szczególnie pozwalających zapamiętać i
zrozumieć istotę rzeczy/, wzbudził największe zainteresowanie młodzieży, był
przedmiotem pogłębionych studiów.
Rozdział II, Historia medycyny, poszerzono o najważniejsze wydarzenia
historii najdawniejszych cywilizacji i medycyny grecko- rzymskiej. Włączono
go do zasadniczego programu nauczenia, a nie tylko zajęć seminaryjnych.
Podobnie dzieje medycyny polskiej, w szczególnym, uściśleniu do jej
nauczania.
Zastanawiającym problemem jest to, że po propedeutyce młodzież jest
zainteresowana zagadnieniami filozoficznymi w medycynie /szczególnie jońską
filozofią przyrody i sławnymi filozofami, matematykami, fizykami i
astronomami z XIII i XVIII stulecia, którzy, nie będąc lekarzami wnieśli wielki
4
wkład w rozwój medycyny współczesnej/ - rozdział III.
Wreszcie rozdział IV omawiający graniczne problemy propedeutyki,
historii i filozofii medycyny- zawiera uprzednio już recenzowane publikacje
autora, które mogą służyć jako substrat do ewentualnych zajęć seminaryjnych z
tego przedmiotu.
Założeniem wydawnictwa jest liczenie się również z niedużym wymiarem
godzin, przeciążeniem studentów, a także staranie się o możliwie proste
przedstawienie materiału.
Byłoby to niemożliwe, gdyby nie kontynuowanie kierunku moich
nieprześcignionych mistrzów nieżyjących już profesorów: Władysława
Szumowskiego, Romualda Gutta i Zdzisława Wiktora, także długoletniego
doświadczenia z Akademii Medycznej we Wrocławiu oraz obserwacji zdobytej
w ciągu już siedmiu lat zarówno nauczania przedmiotu jak i jego
modyfikowania w Kolegium Karkonoskim - Instytucie Edukacji Medycznej –
Państwowej Wyższej Szkoły Zawodowej w Jeleniej Górze.
Byłbym wysoce usatysfakcjonowany, gdyby zaproponowane zwięzłe treści
z zakresu propedeutyki, historii medycyny, jej filozofii oraz wybrane materiały
do ewentualnych Seminariów / ćwiczeń / zyskały aprobatę w innych ośrodkach
medycznego kształcenia zawodowego na poziomie licencjackim.
Szczególnie byłbym wdzięczny za wszelkie uwagi krytyczne. Zdaję sobie
sprawę z tego, że poszerzanie materiału jest nieraz niewykonalne, z uwagi na
ograniczony limit godzin, ale niejedno zawsze może ulepszyć, poprawić
uściślić, doprecyzować.
Pozwolę sobie też na uwagę, że wobec wielkiego postępu, który nie ominął
też reprezentowanych przedmiotów, wszelkie wypisy, podręczniki, kompendia
nigdy nie zastąpią żywego słowa wykładu. Wykład nie stracił i dziś swego
znaczenia. Dawne powiedzenie" Experto credite" zawierzcie temu, który ma
większe doświadczenie, wszak, nie jest nigdy uczeń nad mistrza.
Autor.
5
I. PROPEDEUTYKA MEDYCYNY
1. MEDYCYNA JAKO PRZEDMIOT NAUK PRZYRODNICZYCH I JAKO ZAWÓD
Medycynę zalicza się do nauk przyrodniczych, ponieważ opiera się na zdobyczach: anatomii, chemii, fizyki, biologii.
Jest również związana z naukami humanistycznymi, ponieważ korzysta
z usług filozofii, a w szczególności logiki, etyki, psychologii, socjologii. Stanowią te dziedziny też nieodłączny składnik medycyny, o charakterze partnerskim, a zarazem służebnym wszak cała medycyna ?
W założeniu swym ma charakter służebny. Potrzeba koordynacji nauk przyrodniczych z naukami pomocniczymi humanistycznymi, nie jest sprawą zamknięta, a co do realizacji tego w nauczaniu musimy zaufać naszym profesorom, nauczycielom, wychowawcom.
W nauczaniu tego przedmiotu, dziś już mocno wychodzącego poza zasadnicze studia lekarskie i pielęgniarskie, wobec ogromu zagadnień coraz większego
znaczenia nabiera propedeutyka /wprowadzenie/.
Słowo propedeutyka /od gr. propaideo/ - dosłownie wprzód nauczmy początków jakiejś wiedzy – to ogólnie przyjęte wprowadzenie do jakiejś dziedziny
wiedzy.
Propedeutyki bywały różne: filozoficzne, teologiczne, rolnicze, prawnicze,
polityczne, farmaceutyczne, oczywiście medyczne, a te w ciągu przeszło 200 lat
nauczania posiadają wiele działów. Propedeutyka medycyny jest szczególnie
ważna w medycznych szkołach zawodowych, gdzie siłą faktu o pewnych przedmiotach będziemy mogli w ciągu studiów jedynie napomknąć, a wiadomo, że
przy pewnych technikach medycznych, trzeba być, choć ogólnie zapoznanym
z całą medycyną. Co więcej istotą uczelni wyższej jest też nauczanie nie tylko
przedmiotu, ale i jego zrozumienia.
Wspomnę, ze dawniej na niektórych uniwersytetach uczono sztuki słuchania
wykładów /Hodegetyki/ od gr. hodegetes – przewodnik, hodegeo – wskazuję
drogę.
Dawniej mówiło się też o „metodologii lekarskiej”, jako nauce podającej
„metody słuchania” wykładów. Dziś terminu metodologia w tym znaczeniu nie
6
używamy, bo jest on wieloznaczny. Propedeutykę łączono też z kursem encyklopedii lekarskiej.
Omówienie i wprowadzenie do przedmiotów lekarskich, i wykazanie jak łączą się z sobą, jest konieczne, szczególnie na początku studiów medycznych,
w najszerszym oczywiście pojęciu tego słowa.
Powiedzieć też można, że pewne rzeczy nie od razu się przydadzą, inne towarzyszyć będą na studiach, a jeszcze inne potrzebne będą do zrozumienia tego
co było kiedyś.
Przykładowo informacje na temat:
● fizjologia /nauka o czynnościach organizmów żywych/;
● fizjoterapia /przyrodolecznictwo/;
● fizykoterapia /dział lecznictwa w którym stosuje się bodźce fizyczne,
mechaniczne, cieplne, elektryczne oraz różnego stopnia promieniowanie/;
● ftyzjatria /dziedzina medycyny zajmująca się zapobieganiem i leczeniem
gruźlicy/
To po prostu trzeba wiedzieć, ażeby nie mieszać pojęć i wiedzieć, o co chodzi. Potrzeba i rola historii medycyny jest bezsporna, chodzi nie o przedmiot, ale
o jego że tak się wyrażę obrazowo /dawkę/, innymi słowy problem wmontowania w całość nauczania pozostaje sprawą otwartą.
Jeszcze Arystoteles /394 – 322 przed Chr./ napisał „ Nie otrzymamy prawdziwego wglądu w istotę rzeczy, póki nie potrafimy zaobserwować jej rozwoju
od początku”. I również dzisiaj jakże aktualne jest zdanie Marszałka Józefa Piłsudskiego (1867-1935) wyryte na pomniku ku jego czci na Placu Zwycięstwa
w Warszawie: „Ten, kto nie szanuje i nie ceni swej przeszłości nie jest godzien
szacunku, ani prawa do przyszłości”.
7
2. TERMINOLOGIA NAJWAŻNIEJSZYCH (WYBRANYCH)
JEDNOSTEK CHOROBOWYCH W ZAKRESIE MEDYCYNY KLINICZNEJ
1 Choroby układu krążenia
Zapalenie wsierdzia - Endocarditis – idis (f)
ostre bakteryjne zapalenie wsierdzia - e. acuta
przewlekłe zapalenie wsierdzia - e. chronica
ostre złośliwe zapalenie wsierdzia - e. septica
powolne zapalenie wsierdzia - e. lenta
(podostre bakteryjne zapalnie wsierdzia)
ang. również e. lenta lub też endocarditis subacute bacterial
Zapalenie mięśnia sercowego - Myocarditis – idis (f)
niem. również Myocarditis lub też Herzmuskelentzündung
Zapalenie osierdzia - Pericarditis – idis (f)
Zapalenie osierdzia suche - p. Sicca
niem. trockene Herzbeutelentzündung
Wady serca - Vitia cordis
Nabyte wady serca - Vitia cordis aquisita
Zwężenie - Stenosis
zwężenie lewego ujścia żylnego - Stenosis ostii venosi sinistri
zwężenie ujścia aorty
(zwężenie lewego ujścia tętniczego). - Stenosis ostii arteriosi sin istri
Niedomykalność - Insufficientia
niedomykalność zastawki dwudzielnej - Insufficientia valvulae mitralis
niedomykalność zastawki aorty - Insufficientia valvulae aortaes
Wrodzone wady serca - Vitia cordis congenita
Wady bezsinicze
prawostronne położenie serca - dextrocardia
zwężenie cieśni aorty - stenosis isthmi aortae
Wady okresowo sinicze
ubytek przegrody międzyprzedsionkowej - defectus septi atriorum
ubytek przegrody międzykomorowej - defectus septi ventricuorum
8
przetrwały przewód tętniczy (Botalla) - ductus arteriosus Botalli persis
tens
Wady ze stałą sinicą
tetralogia Fallota składają się na nią:
● ubytek przegrody międzykomorowej
● zastawkowe zwężenie pnia płucnego
● dekstropozycja (przełożenie aorty)
● przerost prawej komory
● inne wady sinicze serca
Choroba niedokrwienna serca - Morbus ischaemicus cordis
Choroba wieńcowa - Morbus coronarius
dusznica bolesna - angina pectoris
dławica piersiowa - stenocardia
zawał mięśnia sercowego - infarctus myocardii
Bliższe omówienie z uwagi na szczególną wagę praktyczną.
Choroba niedokrwienia serca – morbus ischaemicus cordis, w terminologii
anglosaskiej – coronary atherosclerotis heart disease; często też stosowany jest
termin morbus coronarius (choroba wieńcowa).
Dusznica bolesna (angina pectoris) to najczęstsza postać choroby niedokrwiennej serca, charakteryzująca się przejściowym napadem bólowym spowodowanym niedokrwieniem mięśnia sercowego, w czasie którego zapotrzebowanie metaboliczne przewyższa możliwości krążenia wieńcowego; objawy: ból zamostkowy, zaciskający, dławiący, zwykle przerywany – związany z wysiłkiem,
ustępujący po podaniu nitrogliceryny lub w spoczynku. Istnieją też nietypowe
postacie.
Zawał serca – Infarctus myocardii. Jest to stan chorobowy, w którym dochodzi do ograniczonej martwicy mięśnia sercowego, spowodowanej ogniskowym
ostrym niedokrwieniem.
Przyczyny: miażdżyca, zakrzep śródnaczyniowy, krwotok śródścienny, zator
obrzęk zapalny lub alergiczny. Wiodący objaw – ból wieńcowy o dużym nasileniu trwający 20-30 minut lub stale nawracający, nieustępujący po nitroglicerynie.
Objawy: m.in. przyspieszenie tętna, spadek ciśnienia, zmiany w Ekg, zwiększone poziomy aminotransferaz.
Nietypowe objawy, liczne powikłania – największa śmiertelność w pierwszych godzinach choroby.
Zwyrodnienie mięśnia sercowego - Myodegeneratio cordis
9
Zaburzenia rytmu serca – m.in.:
1) Niemiarowość ekstrasystoliczna (arrhytmia extrasystolica)
2) Częstoskurcze – częstoskurcz napadowy (tachycardia paroxysmalis)
3) Migotanie przedsionków (fibrillatio atriorum)
 – niemiarowość zupełna (arrhythmia perpetua)
4) Trzepotanie i migotanie przedsionków (flagellatio et fibrillatio
atrirum).
Nadciśnienie tętnicze – Hypertonia arterialis
Górna granica prawidłowego ciśnienia tętniczego:
➢ skurczowe 140 mm Hg
➢ rozkurczowe 90 mm Hg
Nadciśnienie pierwotne – nadciśnienie samoistne
Choroba nadciśnieniowa – hypertonia eseentialis
morbus hypertonicus
Nadciśnienie rozpoznajemy przy:
➢ ciśnieniu kurczowym ponad 140 mmHg
➢ ciśnieniu rozkurczowym 95 mmHg
Nadciśnienie wtórne czyli objawowe – hypertonia secundaria
Występuje w przebiegu różnych chorób m.in.: nerek, zaburzeń
hormonalnych, zatrucia ciążowego, w niektórych wadach serca.
Miażdżyca naczyń (tętnic) – atherosclerosis (f)
 – używana jest też nazwa atheromatosis (ang. atherosclerosis lub też atherosis)
Zator tętniczy – embolia arterialis
Zakrzepowo-zatorowe zapalenia naczyń
krwionośnych Choroba Buergera – thrombangitis obliterans
Zakrzepowe zapalenia żył – thrombophlebitis
2 Choroby układu oddechowego
Ostre zapalenie oskrzeli – bronchitis acuta
Przewlekły nieżyt oskrzeli – bronchitis chronica
Rozstrzenie oskrzeli – bronchiectases
Dychawica oskrzelowa – asthma bronchiale
Zapalenie płuc płatowe – pneumonia lobaris
10
Zapalenie płuc odoskrzelowe – bronchopneumonia
Ropień płuc – abscessus pulmonis
Rozedma płucna – emphysema pulmonum
Przewlekły zespół serca płucnego – cor pulmonale chronicum
Zapalenie opłucnej – pleuritis
Ropniak opłucnej – empyema pleurae
Odma opłucnowa – pneumothorax
Rak oskrzelowy płuc – carcinoma bronchogenes
Gruźlica płuc – tuberculosis pulmonum
Grzybice płuc – mycoses pulmonum
Grzybica kropidłakowa – aspergillosis
Kandydoza, moniliaza – candidiasis, moniliasis
3 Choroby układu pokarmowego
Wrzodziejące zapalenie jamy ustnej – stomatitis ulcerosa
Zapalenie przełyku – oesophagitis
Zapalenie błony śluzowej żołądka – gastritis
Choroba wrzodowa żołądka – morbus ulcerosus ventriculi
Choroba wrzodowa dwunastnicy – morbus ulcerosus duodeni
Rak żołądka – carcinoma ventriculi
Ostre zapalenia jelit – enterocolitis acuta
Wrzodziejące zapalenia jelita grubego – colitis ulcerosa
Zakażenie tasiemcami – taeniasis
Zakażenie lamblią jelitową – lambliasis
Zakażenie owsikiem ludzkim – enterobiosis
Zakażenie glistą ludzką (glistnica) – ascarasis
Marskość wątroby – cirrhosis hepatis
Kamica żółciowa – cholelithiasis
Zapalenie pęcherzyka żółciowego – cholecystitis
Ostre zapalenie trzustki – pancreatitis acuta
Przewlekłe zapalenie trzustki – pancreatitis chronica
Rak trzustki – carcinoma pancreatis
11
Główne objawy chorobowe: bóle, wymioty, zaburzenia połykania,
krwawienia z przewodu pokarmowego – biegunki, zaparcia
4 Choroby dróg moczowych
Zapalenia pęcherza i dróg moczowych – cystopyelitis
Ostre zapalenie pęcherza – cystitis acuta
Przewlekłe zapalenie pęcherza – cystitis chronica
Odmiedniczkowe zapalenie nerek – pyelonephritis
Kamica moczowa – urolithiasis
Kłębuszkowe zapalenie nerek – glomerulonephritis
Mocznica – uraemia
upośledzenie funkcji nerek, a zwłaszcza upośledzenie wydalania ciał
azotowych
Ostra niewydolność nerek – insufficientia renum acuta
różna etologia, bezmocz lub skąpomocz
Przewlekła niewydolność nerek – insufficientia renum chronica,
 uraemia vera
5 Choroby układu dokrewnego i przemiany materii
Wzrost olbrzymi – acromegalia
Moczówka prosta – diabetes insipidus – brak hormonu antydiuretycznego
Cukrzyca – diabetes mellitus – genetycznie uwarunkowany
zespół zaburzeń przemiany węglowodorowej, spowodowany względnym lub
bezwzględnym niedoborem insuliny; cechuje się podwyższeniem poziomu
cukru we krwi i zaburzeniami przemiany tłuszczowo-białkowej; 4 okresy:
1) stan przedcukrzycowy
2) cukrzyca przemijająca
3) cukrzyca utajona
4) cukrzyca jawna.
Cukrzyca typu 1) czyli insulinozależna – bezwzględny niedobór insuliny
Cukrzyca typu 2) czyli insulinoniezależna, zwykle u starszych z otyłością
W cukrzycy mogą się zdarzyć stany zagrażające życiu:
− śpiączka hypoglikemiczna – stan niedocukrzenia
12
− śpiączka cukrzycowa czyli ketonowa, która jest następstwem nie
wyrównania cukrzycy i wystąpienia cukrzycy oraz kwasicy
metabolicznej.
Wole – struma
Niedoczynność gruczołu tarczowego – hypothyreosis
Nadczynność gruczołu tarczowego – hyperthyreosis
Otyłość – obesitas
6 Najczęstsze choroby układu ruchu
Choroba reumatyczna (gorączka reumatyczna) – morbus rheumaticus
Reumatoidalne zapalenia stawów – polyarthritis rheumatoidea
Zesztywniające zapalenia stawów kręgosłupa – spondylitis ankylopoën fiza
ankylopoetica
Choroba zwyrodnieniowa stawów – osteoarthrosis deformas, morbus
degenarativus articulorum
Zrzeszotnienia kości – osteoporosis
Dnawe zapalenie stawów – athritis urica
7 Najczęstsze choroby układu krwiotwórczego
Niedokrwistość – anaemia (najczęstsze: z niedoboru żelaza, pokrwotoczne).
Białaczka – rozplem nowotworowy komórek należących do układu białokrwinkowego:
− ostra i przewlekła:
− ostra białaczka szpikowa – myelosis acuta
− przewlekła białaczka szpikowa – myelosis chronica
− przewlekła białaczka limfatyczna – lymphadenosis leucaemica chronica
Ziarnica złośliwa – rozrostowy proces wywodzący się z utkania siatkowego i węzłów chłonnych – lymphogranulomatosis maligna
Szpiczak mnogi – myeloma multiplex, plasmocytoma
Skazy krwotoczne – diathesis haemorrhagica
Skazy płytkowe – zmniejszenie liczby płytek lub zaburzenia ich funkcji
w procesie krzepnięcia krwi
Skazy osoczowe – niedobór lub brak niektórych osoczowych czynników
krzepnięcia. Jedną z najczęstszych skaz osoczowych jest krwawiączka czyli he-
13
mofilia. Hemofilia jest chorobą, dziedziczną związaną z chromosomem X, polegającą na braku w surowicy krwi globuliny antyhemofilowej
Skazy naczyniowe – uszkodzenie śródbłonków naczyń krwionośnych przez
czynniki toksyczne lub immunologicze
8 Najczęstsze choroby układu nerwowego
Guz mózgu – tumor cerebri
wewnątrzczaszkowy – tumor intracranialis
Uraz mózgu – trauma cerebri
choroba św. Wita – chorea minor
Choroby rdzenia:
guz rdzenia – tumor medullae spinalis
uraz rdzenia – trauma medullae spinalis
wiąd rdzenia – tabes dorsalis
Stwardnienie rozsiane – sclerosis disseminata,
Stwardnienie wieloogniskowe – sclerosis multiplex
Polineuropatia – polyneuropathia
uogólnione uszkodzenie nerwów obwodowych, prowadzące do niedowładów
i zaburzeń ciała
Porażenie nerwu twarzowego – paralysis nervi facialis
ma największe praktyczne znaczenie.
Neuralgia – zespół bólu napadowego w zakresie danego pnia nerwowego lub
jego gałązek, bez objawów ubytkowych.
9 Najczęstsze choroby psychiczne
Zespół otępienny – dementia
Schizofrenia (otępienie wczesne) – dementia, praecox schizophrenie, (ang.
Dementia paecox, niem. Dementia praecox i Schizophrenia)
Psychoza maniakalno-depresyjna – cyklofrenia, (ang. Cyclophrenia, niem.
Mannisch depressive Psychoze, Zyklophrenia, Manisch depressives Irresein)
Upośledzenie umysłowe – phrenasthenia, oligophrenia (ang. phremasthenia,
ros. słaboumije, frenastenija, niem. Phrenasthenie, Geistesschwäche,
Schwachsinn)
14
10 Choroby zakaźne
Nagminne zapalenie opon mózgowych (opon mózgowo-rdzeniowych)
– meningitis cerebro – spinalis epidemica
Czerwonka bakteryjna – dysenteria bacterica
Dur brzuszny – typhus abdominalis
Cholera – cholera asiatica
Tężec – tetanus
Błonica – diptheria
Zatrucie jadem kiełbasianym – botulismus
Ksztusiec, czyli koklusz – pertussis
Brucelloza – brucellosis
Dżuma – pestis
Wąglik – antrax
Trąd – lepra
Leptospiroza – leptospirosis
Ospa naturalna – variola vera
Odra – morbilli
Półpasiec – herpes zoster
Różyczka – rubeolla
Grypa – influenza
Porażenie dziecięce nagminne
choroba Heinego-Medina – poliomyelitis anterior
Wirusowe zapalenie wątroby – hepatitis, idis (f) epidemica, hepatitis
infectiosa, hepatitis viralis, ang. Hepatitis
epidemic, viral (infective)
11 Najczęstsze choroby skóry i choroby przenoszone drogą
płciową
Zapalenie mieszków włosowych – folliculitis
Przewlekłe zapalenie mieszków włosowych – sycosis staphylogenes
Czyrak i czyraczność – furunculus et furunculosis
Róża – erysipelas
Grzybice skóry – dermatomycosis
15
Grzybica stóp – tinea pedis
Drożdżyce – candidiases
Świerzb – scabies
Opryszczka zwykła – herpes zoster
Półpasiec – zoster
Brodawki – verrucae
Pęcherzyca – pemphigus
Łuszczyca – psoriasis
Czerniak – melanoma
Rogowiak – keratoacanthoma
Trądzik – acne
Pokrzywka – urticaria
Wyprysk kontaktowy, kontaktowe
 zapalenie skóry, stykowe zapalnie skóry – dermatitis, idis (f) contact, dermati
 tis venenata, ang. Dermatitis contact
Rzeżączka – gonorrhoea
Opryszczka narządów płciowych – herpes genitalis
Kiła – syphilis – lues
Wszawica łonowa – pediculosis pubis
12 Podstawowe terminy z zakresu położnictwa i ginekologii
Ciąża – graviditas, ang. Gravidity, Pregnancy,
niem. Gräviditat, Schwangerschaft (f),
ros. beremiennost
Poród – partus (us) (m), ang. – Birth, Delivery,Labor,
Parturition, niem. Geburt (f), ros. rody
Poronienie – abortus, (us) (m), abortio (onis) (f),
ang. Abortion, Miscariage,
niem. Abort (m), Fehlgeburt (f)
Pęknięcie macicy – ruptura uteri
Zakażenie połogowe – infectio puerperalis
Zapalenie błony śluzowej macicy – endometritis
Zapalenie przydatków – adnexitis
Krwawienia maciczne – metrorrhagia, ae (f) haemorrhagia uterina
16
Mięśniak macicy – myomata uteri
Guzy jajnika – tumores ovariorum
Rak macicy – carcinoma corporis uteri
Rak sutka – carcinoma mammae
13 Najczęstsze choroby: uszu, gardła, nosa i oczu
Czop woskowinowy – cerumen
Zapalenie ucha środkowego – otitis media
Głuchota starcza – presbyacusis
Ostokleroza – ostoclerosis
Ostre zapalenie migdałków podniebnych – angina, tonsillitis acuta
Przewlekłe zapalenie migdałków podniebnych – tonsillitis chronica
Ropień okołomigdałowy – abscessus peritonsillaris
Zapalenie krtani – laryngitis
Obrzęk krtani – oedema laryngis
Ostry nieżyt nosa – rhinitis acuta
Katar sienny – rhinitis allergica
Krwawienie z nosa – epistaxis
Czyrak przedsionka nosa – furunculus nasi
Zapalenie zatok przynosowych – sinustis, pansinustis, idis (f),
niem. Entzündung aller Nebenhöhlen,
ros. wospałenije prydatocznych pazuch nosa
Zapalenie spojówek – coniunctivitis
Zaćma – cataracta
Jaskra – glaucoma
Odwarstwienie siatkówki – ablatio retinae
Zez – strabismus
Wady wzroku:
Dalekowzroczność (hypermetropia) – powstaje, gdy promienie padające do
oka ogniskują się poza siatkówką, wyrównuje się soczewkami skupiającymi.
Krótkowzroczność (myopia) – powstaje gdy padające do oka promienie równolegle ogniskują się przed siatkówką. Krótkowzroczność wyrównuje się soczewkami rozszczepiającymi. Siłę łamiącą soczewek mierzy się w tzw. dioptriach.
17
II HISTORIA MEDYCYNY
1. MEDYCYNA NAJDAWNIEJSZYCH CYWILIZACJI
Przyjmuje się, że sztuka lekarska w najszerszym rozumieniu tego słowa,
miała u wszystkich ludów podobny początek. Elementarna działalność, bowiem
pierwotnego człowieka opierała się na instynkcie samozachowawczym zwierząt
i wzorowała się w jakimś stopniu na ich postępowaniu w momentach zagrożenia
życia. Samych zaś środków leczniczych szukano przede wszystkim w świecie
roślinnym.
Leczenie zachowawcze opierało się na stosowaniu środków roślinnych, na
drodze czysto empirycznej, to jest „na ślepo". Często podpatrywano zachowanie
zwierząt, które w sytuacjach zagrożenia życia korzystały z pewnych roślin, a
inne omijały. Stosowanie, więc leków sięga najdawniejszych czasów, a człowiek
pierwotny uczył się odróżniać je od roślin szkodliwych. Z pomocą człowiekowi
przychodził nieraz przypadek, a skutki jakie wywołała dziko rosnąca roślina,
umysł wybitny zapamiętał, np. korzeń wymiotnicy (Radix Ipecacuanhae), był
znany ludziom Południowej Ameryki znacznie wcześniej, niż lekarzom europejskim. W podobny sposób ludy pierwotne poznały różne środki odurzające i usypiające (odwar z makówek, haszysz), a nawet środki lecznicze, jak np. kora z
drzewa chanowego przeciw gorączce i malarii.
Farmakologia więc, a nie inna dziedzina, jest najstarsza gałęzią medycyny.
W mitologii już Apollo był bogiem medycyny. Wiąże się z tym powiedzenie
„Inventum meum medicina est herbarum potentia” (odkryciem moim jest medycyna i moc ziół leczniczych).
Człowiek nie tylko korzystał z doświadczeń poprzednich pokoleń, ale też
przekazywał je swoim następcom. Powstawała w ten sposób, nieraz zazdrośnie
strzeżona, skarbnica empirii danego pokolenia, która stale ulegała wzbogaceniu.
Obok samych leków roślinnych używano również w pierwotnej medycynie
przetworów zwierzęcych, jak: miód, mleko, mięso, szpik kostny, nie mówiąc już
o tym, że w społeczeństwach pierwotnych stosowano już wypróbowaną empirycznie dietę. Medycyna wtedy była domeną kobiet, które równocześnie parały
się zbieraniem, suszeniem i przechowywaniem ziół leczniczych.
Prymitywna traumatologia, będąca prototypem dzisiejszej chirurgii urazowej, była uprawiana od najdawniejszych czasów, gdzie również opierano się na
empirii (empiria z gr. doświadczenie, oczywiście najszerzej pojęte), w leczeniu
18
zwichnięć, złamań, ran potłuczeń, urazów doznanych od dzikich zwierząt czy w
walce. Szynę w razie złamania sporządzano z kija lub z twardej kory, którą przymocowywano do kończyny za pomocą bandaża z liści czy łyka.
Rozmaite ludy skutecznie np. leczyły ropień (abscessus) stosując różne okłady, nieraz rozpalone żelazo, czasem przez wysysanie. Zabiegi chirurgiczne w
społeczeństwach pierwotnych były domeną mężczyzn.
Supranaturalizm, wiara w siły nadprzyrodzone, pojawia się u prawie wszystkich ludów pierwotnych. Sam pogląd, że działają bogowie nazywamy teurgią
(gr. theos - bóg, ergon - dzieło). Otwierało to szerokie wrota wyobraźni, która
tworzyła bóstwa dobre i złe, większe, mniejsze, męskie i żeńskie. Bogowie nieraz toczyli walki ze sobą, a czasami patronowali tylko jednej czynności jak: urodzaj, deszcz, posucha, zdrowie, choroba. Gdy zechcą, to mogą sprawić cud (taumaturgia - działanie cudów, z gr. thauma - cud, ergon - dzieło).
Zwykle leczeniem zajmowali się ludzie w podeszłym wieku, jako mający
największe doświadczenie, do których udawano się zarówno w chorobach ludzkich, jak i zwierzęcych. Gdy ktoś odznaczał się w leczeniu (pralekarz), to po
śmierci przez wdzięczność został umieszczony między bóstwami.
W wierzeniach Słowian - Dziedzilia miała uosabiać Venus, Złota Baba - to
dea obstetrix; Porentitus lub Poroniec to - deus foetus, Korsza albo Chorsza to
Aesculapius.
Pralekarz wykształcił się w miarą rozwoju pierwotnych społeczności. Zwykle winien on wykazywać większą niż inni cierpliwość, większą wrażliwość na
ból i cierpienie, gotowość do niesienia pomocy i poświęceń. Człowiek ten zajmował wysoką pozycję w społeczeństwie pierwotnym - łączył szereg różnych
funkcji, był np. mistrzem białej i czarnej magii. Pierwsza dawała ustąpienie objawów choroby, a druga pomagała złym duchom dając chorobę czy śmierć. Oddzielenie funkcji lekarza od funkcji wodza, pozwalało na podnoszenie umiejętności empirycznych i pielęgnowanie dyspozycji psychicznych.
Poglądy, że chorobę wywołuje bóstwo, demon, dusza zmarłego, stanowiły
jakiś prymitywny, nieudolny związek teorii choroby. W tym okresie najbardziej
może medycyna i kapłaństwo, lecznictwo i czary, pozostawały w nierozerwalnym związku. Na oddzielenie ich trzeba było długo czekać.
Paleomedycyna i paleopatologia
Paleoontologia - jako nauka biologiczna zajmująca się badaniem skamieniałości, szczególnie zwierząt i roślin, obok nowych kierunków jak paleobiologia,
czy paleoekologia, wyłoniła nową dziedzinę paleopatologię, która zajmuje się
szczątkami organizmów z dawnych geologicznych epok. Badane są kości, zęby,
mumie, dzieła sztuki. Wyniki badań prowadzą do konkluzji, że choroby są tak
stare jak ludzkość.
19
a) Mezopotamia
Mezopotamia (Międzyrzecze) kraina w dorzeczu Tygrysu i Eufratu (głównie
dzisiejszy Irak i Syria) w starożytności stanowiła wielkie centrum cywilizacji i
kultury, wywierając ogromny wpływ na losy świata starożytnego. Na przyjęcie
zaś dla całego okresu nazwy „cywilizacja babilońska", wpłynęła ogromna przewaga Babilonii, na polu politycznym i kulturalnym (szczególny rozkwit w
VII/VI w. przed Chrystusem, w okresie rządów Chaldejczyków - stąd nazwa
Chaldea). Samo miasto Babilon/ dziś w gruzach i zasypane piaskiem liczyło
parą milionów mieszkańców, posiadało ogromne obwarowania, pałac królewski
z wiszącymi ogrodami Semiramidy, obok monumentalnej architektury świeckiej
i sakralnej. Z zamiłowaniem oddawano się tam naukom, zwłaszcza matematyce
i astronomii, starając się je praktycznie zastosować (m.in. podział roku na 12
miesięcy, tygodnia na 7 dni, godziny na 60 minut, minuty na 60 sekund, koła na
360°).
Medycyna zaś miała charakter empiryczno-supranaturalistyczny, z dużą domieszką astrologii. Teoria choroby natomiast wypływała z zasad religijnych.
Choroba to kara za grzechy, a przyczynami chorób są demony, których jest mnóstwo. Do bóstw związanych z medycyną należała Bogini Isztar (bogini miłości,
płodności), sam zaś panteon bogów był liczny, otoczony gromadą bóstw pomocniczych i demonów. W terapii przeważały ofiary dla bogów, modlitwy, magiczne formułki i amulety.
Głównym źródłem poznania kultury, w tym również medycyny babilońskiej,
są lepiej zachowane od egipskich papirusów tablice zapisane pismem klinowym
(biblioteka króla asyryjskiego Sardanapala) i odkryty na początku XX wieku kamienny monument, pokryty pismem klinowym - zbiór praw króla Hammurabiego, który zawiera też kilkanaście paragrafów o treści lekarskiej.
Medycyna babilońska uczyniła też krok naprzód, wyszła poza swój religijnomagiczny charakter. Z odkopanych tablic zapisanych pismem klinowym możemy odtworzyć opisy chorób dróg oddechowych, gorączkowych, wątroby, oczu a
nawet rzeżączki, w leczeniu której niejednokrotnie używano kateteru. W farmakopei obok leczenia kałem (Dreckapotheke aut. niem.) znali oni mandragorę i
opium.
b) Egipt
Egipt starożytny, jak i dzisiejszy, oblany od północy Morzem Śródziemnym,
od wschodu Czerwonym, przecięty jest urodzajną Doliną Nilu, prawie 1000-kilometrowej długości. Na najwyższym poziomie stanęli Egipcjanie w architekturze (zespoły sepulkralne, piramidy, budowle sakralne, świeckie).
O medycynie egipskiej natomiast posiadamy informacje z relacji pisarzy
greckich, z papirusów lekarskich i badania mumii egipskich. Homer mówił o le-
20
karzach egipskich jako o najlepszych. Herodot przed Chrystusem (V w.) podnosił wysoki poziom lekarzy egipskich; a Egipt i Libię nazywał najzdrowszymi
krajami, jakie znał.
Najstarszy znany papirus (Kahun - Papyrus, ok. 2000 lat przed Chrystusem)
porusza sprawy ginekologiczne i weterynaryjne. Papirus Edwina Smitha (1600
lat przed Chrystusem) zawiera przeważnie treści chirurgiczne, a Papirus Ebersa
(1500 lat przed Chrystusem) znajdujący się w bibliotece uniwersyteckiej w Lipsku - mający przeszło 20 m długości, jest w całości poświęcony treści lekarskiej
i zawiera ok. 900 recept przeciw różnym chorobom. W przypadku choroby postępowano w sposób następujący: a) ustalano tymczasowe rozpoznanie, b) według instrukcji badano chorego, c) ustalano rozpoznanie i prognozę, d) dawano
wskazówki działań terapeutycznych (manipulacje, środki lecznicze, magiczne
formułki, modlitwy).
Egipcjanie wierzyli, że dusza ludzka po odłączeniu od ciała po śmierci staje
przed sadem Ozyrysa, który jako władca i sędzia zmarłych ocenia cnoty i grzechy człowieka. Ponieważ wierzono, że dusza żyje dopóki ciało nie ulegnie zepsuciu, starano się ciała zmarłych zabezpieczyć przed rozkładem. Tak powstało
balsamowanie zwłok. Niezależnie od wysokiej techniki tego zabiegu, warunki
naturalne w piaszczystych i suchych okolicach były i dla naturalnej mumifikacji
niezwykłe sprzyjające. Kult zaś boga Imhotepa przetrwał do pierwszych okresów chrześcijaństwa.
W ujęciu medycyny egipskiej odbytnica była głównym siedliskiem patologii